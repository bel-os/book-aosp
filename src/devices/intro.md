# مشخصات فنی تخصصی دستگاه‌ها
برای تست واقعی سیستم‌عامل‌های ساخته شده نیاز به نصب آن روی گوشی‌های هوشمند واقعی دارید. متاسفانه برخلاف رایانه‌های شخصی که امکان تغییر سیستم‌عامل را فراهم می‌کنند و دارای لایه‌ای استاندارد برای فرآیند راه‌اندازی و نرم‌افزارهای مربوطه هستند، در حوزه‌ی ARM و گوشی‌های هوشمند استانداردی برای این منظور وجود نداشته و هر سازنده به صورتی متفاوت ارتباط میان سخت‌افزار و نرم‌افزار دستگاه‌های خود را برقرار می‌کند. در بسیاری از موارد عدم انتشار مستندات مربوط به بستر سخت‌افزاری دستگاه‌ها باعث می‌شود که کار در لایه‌های نزدیک به سخت‌افزار این دستگاه‌ها بسیار سخت و مخاطره‌آمیز و در مواردی ناممکن باشد.

در اینجا قصد داریم تا اطلاعات فنی دقیق و تخصصی مربوط به مدل‌های مختلفی از گوشی‌های اندرویدی را گردآوری کنیم و ابزارها و فایل‌های نرم‌افزاری مرتبط با آن‌ها را نیز در یک مجموعه نگهداری کنیم تا گوشه‌ای از کار افرادی که می‌خواهند روی سیستم‌عامل این دستگاه‌ها کار کنند، تسهیل شود.
